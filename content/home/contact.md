---
# An instance of the Contact widget.
# Documentation: https://wowchemy.com/docs/page-builder/
widget: contact

# This file represents a page section.
headless: true

# Order that this section appears on the page.
weight: 70

title: <i class='fas fa-envelope'></i>&nbsp;Kontaktua
subtitle:

content:
  # Automatically link email and phone or display as text?
  autolink: true
  
  # Email form provider
  form:
    provider: netlify
    formspree:
      id:
    netlify:
      # Enable CAPTCHA challenge to reduce spam?
      captcha: true
  
design:
  columns: '1'
---

Antxieta Arkeologi Taldeko ateak parez
pare irekiak daude elkartea ezagutu nahi
duzuen pertsona guztientzat. Nor garen eta
arrasto fosilak eta aurrehistoriako aztarnen
aurkikuntzan zertarako eta zergatik ibiltzen
garen interesa duzuenontzat.

Gu ezagutzera etortzen bazarete, zuen kabuz
ikusi ahal izango duzue arkaeologiaz gain,
gure lana, familia eta lagunak ditugula eta
hau egitera bultzatzen gaituena ilusioa eta
denbora libreaz disfrutatzeko beharrak direla,
beti ere taldean, gustukoen duguna eginez,
hau da, aire librean zulatu, edo kobetan
aztarnak, lanabesak, hezurrak edo gure
aurrekoen arrastoak bilatzera sartuz.

Horrez gain, Antxieta Arkeologi Taldeko kide
izateko arkeologoa izatea beharrezkoa ez dela
konturatuko zarete, ezta horrelako gaitasunik
frogatzen duen antzeko titulurik edukitzea
ere. Altua edo baxua, gizena edo argala, gaztea
edo helduaâ€¦ denok zarete ongi etorriak.

Ez dago badintzarik Antxieta Arkeologi
Taldeko kide izateko. Gure jardueran jakinmina
edukitzea da soilik beharrezkoa, eta igande
goiz batean egin ohi ditugun irteeretako batera
etortzea. Horrekin nahikoa da, zaletasuna
jakinminaren hurrengo pausoa baita.

Gure deia Azpeitiko gaztediari dago batez ere
zuzendua, zuen denbora librea zerbaitekin
betetzeko beharra sentizen duzuen neskamutilei,
beste gazte batzuekin beste modu
batera erlazionatzeko eta astean zehar
motibaturik sentitzeko beharra duzuenoi.

Antxieta Arkeologi Taldeak beste garai bateko
aztarnak aurkitu eta gure inguruko hainbat
txoko ezagutzeko aukera emango dizue
modu dibertigarri eta entretenigarri batean.
Aurkikuntza berri bakoitza energiaz beteriko
bultzada pozgarri bat baita.

Gure irteerak, lehen aipatu bezala, igande
goizetan egiten ditugu. Zortzirak aldera
ateratzen gara eta bazkalordurako bueltatzen.
Beti ere zerbait hartu eta barre batzuk egin
ondoren.

Astearteetan, gaueko 21:30etatik aurrera,
Soreasu 1. Kulturgunean dagoen gure lokalean
biltzen gara.

Oso erraza da. Jar zaitez gurekin kontaktuan
ikasteko eta aldi berean ondo pasatzeko gogoa,
ilusioa eta gure taldekide izan nahi baduzu,
anima zaitez zerbait berria eta gizartearentzat
interesgarria dena egitera, gizartea bera baita
egingo dituzun aurkikuntzen onuragarri.
